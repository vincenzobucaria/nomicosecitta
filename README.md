# Nomi, Cose, Città

                                        CENNI SUL GIOCO

Nomi, Cose, Città è un popolarissimo gioco nato presumibilmente tra i banchi di scuola in data non nota. 
Il gioco si disputa tra due (2) o più giocatori e consiste nell'estrarre a sorte una lettera e nello scrivere, successivamente, le parole che iniziano con la lettera estratta nei giusti campi: nomi, cose, città (nella versione classica del gioco).

Vince il gioco, chi, dopo un certo numero di turni, totalizza il punteggio più alto, così assegnato:

* 20 punti se la parola è corretta e gli altri giocatori non hanno trovato nessuna parola per la data categoria; 
* 10 punti se la parola è corretta e non è stata utilizzata da altri giocatori; 
* 5 punti se la parola è corretta ed è stata utilizzata da un altro giocatore; 
* 0 punti se non si è riusciti a trovare una parola o se questa non è corretta. 

                                          GAMEPLAY
                                          
All’apertura del software sarà subito presente un menù che permetterà agli utenti di:
1) Avviare una nuova partita
2) Visualizzare la classifica
3) Accedere alla schermata di gestione account

All’avvio di una nuova partita verrà chiesto di inserire il numero di turni da giocare. Il numero dei giocatori verrà determinato automaticamente: il software chiederà infatti in input, volta per volta, i nomi dei giocatori e la loro password. La fase di inserimento dei nomi si ritiene conclusa quando viene dato in pasto al programma il comando del tasto INVIO. Se un nome risulta già registrato verrà richiesta la password per effettuare l’accesso all’account, se non lo è verrà chiesto di immettere una password per effettuare la registrazione. La registrazione è necessaria affinché il software salvi i punteggi dei singoli giocatori.  

Se almeno due giocatori hanno effettuato il login e se si inserisce un username vuoto, la partita ha inizio:
una lettera verrà estratta a sorte e, a turno, i giocatori saranno chiamati ad inserire le parole nei giusti campi, un utente può scegliere di non inserire nulla semplicemente premendo INVIO.
Terminato il processo di inserimento delle parole, sarà possibile scegliere se proseguire normalmente con la partita o se segnalare un giocatore che ha inserito una parola errata. In quest'ultimo caso, uno tra tutti gli utenti dovrà inserire il nome del giocatore da segnalare, successivamente verrà chiesta il campo in cui il giocatore ha commesso l'infrazione.
Il giocatore segnalato potrà ammettere la propria colpa (saltando così la fase di voto) o proseguire con i voti, in tal caso tutti i giocatori saranno chiamati a votare per l'eliminazione della parola inserita dall'utente. L'eliminazione avverrà se il numero dei voti a favore dell'eliminazione sarà maggiore del 50%.
Al termine di una segnalazione sarà possibile ri-eseguire un'altra segnalazione o procedere con il gioco.

Tale procedura è ripetuta finchè il numero dei turni non sarà terminato, allora verrà stampata la classifica della partita e sarà possibile ritornare al menù principale.

La terzà scelta del menù permette di accedere alla schermata di gestione account. Qui verrà chiesto al giocatore di effettuare il login o di registrarsi, in seguito questo potrà compiere le seguenti azioni:

1. Cambio della password
2. Cambio dell'username
3. Cancellazione dell'account





                                      



        

 

 

 

 

 

 

 

 

 

 

 

 
